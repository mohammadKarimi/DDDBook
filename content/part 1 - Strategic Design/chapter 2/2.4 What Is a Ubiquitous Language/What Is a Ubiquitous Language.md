---
title: 2.4 زبان فراگیر چیست ؟
weight: 203
type: docs
---

## زبان فراگیر

استفاده از یک زبان فراگیر، سنگ بنای طراحی دامنه محور است. این ایده ساده و خیلی واضح هستش: اگر اطرافیان شما نیاز به ارتباطات بهتر و بهینه تری دارند، به جای اعتماد به ترجمه‌ها، باید به یک زبان مشترک و حتی فراگیر حرف بزنند. شاید این جمله بظاهر ساده بیاد، اما همانطور که ولتر گفته، "عقلانیت متداول همیشه متداول نیست." 


چرخه توسعه نرم‌افزار به روش های سنتی شامل ترجمه‌های زیر بوده است:

- ترجمه دانش کسب و کار به یک مدل تحلیلی
- مدل کردن تحلیل ها به نیازمندی ها
- طراحی سیستم بر اساس نیازمندی ها
- تبدیل طراحی سیستم ها به کد

به جای ترجمه مداوم دانش دامنه ی کسب و کار، طراحی مبتنی بر دامنه نیاز به یک زبانی برای توضیح دامنه کسب و کار دارد و اون زبان چیزی جز یک زبان فراگیر نیست.
تمام افراد مرتبط با پروژه، از جمله مهندسان نرم‌افزار، مالکان محصول، متخصصان حوزه، طراحان رابط کاربری/تجربه کاربری رابط و تجربه ی کاربری، باید زبان فراگیر را در زمانی که دارند دامنه کسب و کار را توصیف میکنند، به کار بگیرند 

بویژه متخصصان دامنه باید به راحتی بتوانند از این زبان فراگیر برای توصیف حوزه کسب و کار خود استفاده کنند؛ این زبان همچنین نمایانگر حوزه کسب و کار و مدل‌های ذهنی متخصصان دامنه خواهد بود.

تنها از طریق استفاده مداوم از زبان فراگیر و اصطلاحات آن، می‌توان درک مشترکی را بین تمامی افراد درگیر در پروژه بوجود آورد.