---
title: 2.6.2 یک مدل موثر
weight: 207
type: docs
---

## یک مدل موثر

همهٔ مدل‌ها یک هدف دارند. درواقع یک مدل مؤثر، فقط جزئیات لازم برای رسیدن به هدف خود را نشان میدهد. به عنوان مثال، شما در یک نقشهٔ جهانی ایستگاه‌های مترو را نمی‌بینید. از سوی دیگر، شما نمی‌توانید از یک نقشهٔ مترو برای محاسبه فاصله لوکیشن ها استفاده کنید. هر نقشه فقط اطلاعاتی را که به آن مربوط هست را نگهداری و نمایش میدهد.

این نکته واقعا ارزش تکرار دارد: یک مدل لزوما کپی از دنیای واقعی نیست. یک مدل به منظور حل یک مسئله طراحی شده است و باید فقط اطلاعات لازم را برای این هدف فراهم کند. یا همانطور که George Box گفت، "همهٔ مدل‌ها اشتباه هستند، تنها برخی از آن‌ها مفید هستند."

در واقع یک مدل، یک انتزاع است. انتزاع به ما این امکان را می‌دهد که با حذف جزئیات غیرضروری و تنها باقی گذاشتن آنچه برای حل مسئله مورد نیاز است، با پیچیدگی مقابله کنیم.

از سوی دیگر، یک انتزاع ناکارآمد اطلاعات لازم و ضروری را حذف می‌کند و یا با باقی گذاشتن اطلاعاتی که لازم نیست، نویز ایجاد می‌کند. همانطور که در مقاله "برنامه‌نویس متواضع" W. Dijkstra میتوانیم ببینیم که، هدف از انتزاع این نیست که ابهام را از بین ببرد بلکه برای ایجاد یک سطح معنایی جدید است که در آن می‌توان به طور کاملاً دقیق عمل کرد.

