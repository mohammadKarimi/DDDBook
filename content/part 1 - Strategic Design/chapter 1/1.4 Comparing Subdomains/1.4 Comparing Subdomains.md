---
title: 1.4 مزایای رقابتی
weight: 107
type: docs
---
 
حالا که ما درک بهتری از سه نوع زیردامنه کسب‌وکار پیدا کردیم، بیاید از زوایا و جنبه‌های دیگه ای به بررسی تفاوت‌های اونها بپردازیم و ببینیم که چطور میتونن روی تصمیمات استراتژیک طراحی نرم‌افزار تأثیر بذارند.

## مزایای رقابتی

زیردامنه های اصلی یا هسته برای یک کمپانی مزایای رقابتی ایجاد میکنن. در واقع زیردامنه های اصلی، استراتژی های کمپانی برای متمایز کردن خودشون از رقبا هستن. 

اما در سمت دیگه، زیردامنه های جنرال یا عمومی، همونطوری که از اسمش پیداست، نمیتونه منبعی برای مزایای رقابتی باشه. یه سلوشن جنرال میتونه در چند شرکت و کمپانی به صورت کاملا یکسان مورد استفاده قرار بگیره. درحالی که زیردامنه های پشتیبان با مشتری تعاملی نداره و نمیتونه مزیت رقابتی ایجاد کنه، حتی یک سلوشن یکسان و جنرال هم نیست که همه به یک شکل انجام بدن، اما برای اینکه زیردامنه ی اصلی و هسته کارش رو درست انجام بده، حیاتی هست.

به طور معمول، یک کمپانی ممکنه اهمیت زیادی به این نده که رقباش زیردامنه های پشتیبان یا حمایتیش رو کپی کنن؛ زیرا این کپی کردن ها روی رقابت‌پذیری اونها در صنعتی که هستن تأثیری نمیذاره. برعکس، از دیدگاه استراتژیک، یک شرکت حتی تا حد امکان ترجیح می‌ده که زیردامنه های حمایتی خودش رو هم به عنوان راه‌حل‌های عام و از قبل آماده‌ شده در نظر بگیره، خوب در این حالت دیگه نیاز به طراحی و اجرای اون‌ها رو هم از بین می‌بره. 

هر چه شرکت توانایی حل مشکلات پیچیده تری رو داشته باشه، میتونه ارزش کسب و کار بیشتری رو ارائه بده. این مشکلات پیچیده فقط به ارائه خدمات به مشتریان محدود نمیشه. به عنوان مثال یک مشکل پیچیده میتونه بهینه سازی و افزایش میزان کارایی کسب و کارش باشه. و یا به عنوان یه مثال دیگه، ارائه همون سطح خدماتی که رقبا دارن ارائه میدن، اما با هزینه های عملیاتی کمتر. همه این مثال ها میتونن ارزش کسب و کاری بیشتری رو بسازن و در نتیجه مزیت رقابتی بیشتری رو تولید کنن.

## پیچیدگی

از نظر فنی، شناسایی زیردامنه های سازمان مهمه، زیرا انواع مختلف زیردامنه ها سطوح مختلفی از پیچیدگی رو دارن. وقتی داریم طراحی نرم‌افزار رو انجام میدیم، ما باید ابزارها و تکنیک‌هایی رو انتخاب کنیم که با پیچیدگی نیازمندی‌های کسب‌وکار سازگار باشن. بنابراین، شناسایی زیردامنه های کمپانی برای طراحی یک راه‌حل نرم‌افزاری قوی خیلی میتونه مهم باشه.

منطق بیزینسی زیردامنه های حمایتی ساده است. این‌ها عملیات ابتدایی و رابط های کاربری ساده برای خوندن و نوشتن و حذف کردن هستن و منطق بیزینسی اونها واضح هست و تقریبا پیچیدگی خاصی ندارن. این منطق بیزینسی از اعتبارسنجی ورودی‌ها یا تبدیل داده از یک ساختار به ساختار دیگه بیشتر نمیشه.

زیردامنه های عمومی بسیار پیچیده‌تر از حمایتی ها هستن. باید دلیل خوبی وجود داشته باشه که دیگران زمان و تلاششون رو برای حل این مسائل سرمایه‌گذاری کنن. این راه‌حل‌ها نه ساده هستن و نه کم اهمیت. به عنوان مثال، الگوریتم‌های رمزنگاری یا مکانیزم‌های احراز هویت رو در نظر بگیرید. اینها نه ساده هستند و نه کم اهمیت، اما تقریبا همه کمپانی ها با یه روش مشابه از اینها استفاده میکنن.

از دیدگاه دسترسی به دانش، زیردامنه‌های عمومی یا جنریک "ناشناخته‌های شناخته" هستن. درواقع چیزهایی هستن که می‌دونید، نمی‌دونید. اما این دانش به راحتی در دسترس هست. در این حالت شما می‌تونید یا از بهترین روش‌های قبول شده توسط صنعت استفاده کنید یا در صورت نیاز، یک مشاور متخصص در اون حوزه رو استخدام کنید تا در طراحی یک راه‌حل سفارشی کمکتون کنه.

زیردامنه‌های هسته پیچیده هستن. اون‌ها باید برای رقبا به اندازه‌ای سخت باشن که کپی کردنشون برای رقبا دشوار باشه. سودآوری شرکت به این مسئله وابسته است. به همین دلیل به صورت استراتژیک، شرکت‌ها به دنبال حل مسائل پیچیده به عنوان زیردامنه‌های هسته خود هستن.

گاهی اوقات ممکنه تفاوت بین زیردامنه‌های هسته و حمایتی قابل تشخیص نباشن. در اینجا پیچیدگی یک اصل است. بپرسید که آیا زیردامنه مورد نظر را می‌شه به یک کسب‌وکار فرعی تبدیل کرد؟ آیا کسی به تنهایی برای استفاده از اون پرداختی می‌کنه؟ اگر جواب بله باشه، این یک زیردامنه هسته است. 

برای متمایز کردن زیردامنه های حمایتی و عمومی هم میتونید از همین استدلال استفاده کنید: آیا ساده تر و ارزان تر نیست که ما پیاده سازی خودمون رو کنار بگذاریم و خودمون را با یه سرویس بیرونی یکپارچه سازی کنیم ؟ اگه جواب بله هست، این یک زیردامنه حمایتی هست.

نمودار شکل 1-1 نقش متقابل سه نوع زیردامنه از نظر ایجاد مزیت در کسب‌وکار و پیچیدگی منطق بیزینسی رو نشون می‌ده. محل تلاقی بین زیردامنه‌های حمایتی و عمومی یک منطقه خاکستری است: که می‌تونه به هر دو طرف میل پیدا کنه.


![[Pasted image 20231121204324.png]]

## نوسان و تغییرات

همونطور که قبلا اشاره شد، زیردامنه‌های هسته ممکنه خیلی تغییر کنن. چرا؟ چون مزیت رقابتی تولید میکنن. اگر یک مسئله یا مشکل در تلاش اول حل بشه، احتمالاً یک مزیت رقابتی خوب نیست؛ چون رقبا به سرعت به اون مسلط خواهند شد. بنابراین، راه‌حل‌های زیردامنه‌های هسته ظاهری نیستن. پیاده‌سازی‌های مختلف باید آزمایش بشن، بهبود پیدا کنن و بهینه‌سازی بشن. علاوه بر این، کار در زیردامنه‌های هسته هرگز تمام نمی‌شه. شرکت‌ها به طور مداوم نوآوری می‌کنن و زیردامنه‌های هسته رو تکامل می‌دن. تغییرات به شکل اضافه کردن ویژگی‌های جدید یا بهینه‌سازی قابلیت‌های موجود بوجود می آیند. به هر حال، تکامل مداوم زیردامنه‌های هسته برای یک شرکت برای ایستادگی در مقابل رقبا بسیار حائز اهمیته.


بر خلاف زیردامنه‌های هسته، زیردامنه‌های حمایتی خیلی زیاد تغییر نمی‌کنن. چون هیچ مزیت رقابتی برای شرکت ایجاد نمی‌کنن، چنان که همین هزینه و زمان سرمایه گذاری شده رو در یک زیردامنه ی دیگه ای بگذاریم ارزش بیشتری رو بدست می آوریم. بنابراین در نگاه تغییرات بهتره زیردامنه های حمایتی رو خیلی بهینه سازی و بهبود ندیم.

علی‌رغم وجود راه‌حل‌های موجود، زیردامنه‌های عمومی ممکن است به مرور زمان تغییر کنن. تغییرات می‌تونه به شکل پچ های امنیتی، رفع باگ‌ها باشه یا راه‌حل‌های کاملا جدید برای مسائل عمومی ایجاد بشه.


## استراتژی راه حل یا سلوشن

زیردامنه‌های هسته امکان رقابت با سایر بازیگران در صنعت رو برای کمپانی فراهم میکنن. این یک مسئولیت حیاتی کسب‌وکار است، اما آیا به این معناست که زیردامنه‌های حمایتی و عمومی مهم نیستن؟ البته که خیر. 

تمام زیردامنه‌ها برای کار شرکت در دامنه کسب‌وکار لازم هستن. زیردامنه‌ها مانند بلوک‌های ساختمان مهم و اساسی هستن: اگر یکی رو بردارید امکان داره که کل ساختار بریزه. با این حال، ما می‌تونیم از ویژگی‌های ذاتی زیردامنه‌ها استفاده کنیم تا استراتژی‌های پیاده‌سازی رو برای هر نوع زیردامنه به بهترین نحو پیاده‌سازی کنیم.

زیردامنه‌های هسته باید درون کمپانی پیاده‌سازی بشن. نمی‌توان اون‌ها رو خرید یا از اون‌ها استفاده کرد؛ اگر ما بریم و یه زیردامنه هسته رو فقط بخریم و بیاریم استفاده کنیم مفهوم مزیت رقابتی رو ضعیف می‌کنه، چون دیگه اصلا مزیت رقابتی نیست، و رقبای شرکت خیلی راحت میتونن همین کار رو انجام بدهند و زیردامنه شما رو کپی کنن.

همچنین منطقی نیست پیاده‌سازی یک زیردامنه هسته رو به خارج از شرکت منتقل کنیم. این یک سرمایه‌گذاری استراتژیکه. برون سپاری در زمینه زیردامنه های هسته نه تنها در کوتاه مدت خطرناکه، بلکه ممکنه عواقب خیلی بدتری در بلندمدت داشته باشه: به عنوان مثال، بعد از برون سپاری، دیتابیس های ناکارامد و کدهای ناکارامدی داریم که در هنگام تغییرات نمیتونه اهداف کمپانی رو دنبال کنه. برای رسیدن به یک زیردامنه اصلی بایستی بهترین استعدادهای کمپانی رو به کار بگیریم و تمام افرادی که در کار خود بهترین هستن، باید مورد استفاده قرار بگیرن.
علاوه بر این، پیاده‌سازی زیردامنه‌های هسته به صورت درونی به شرکت این امکان رو می‌ده که تغییرات رو سریع‌تر اعمال کرده و برای همین کمپانی میتونه در مدت زمان کمتری مزیت رقابتی ایجاد کنه.

از اونجایی که انتظار می‌ره نیازهای زیردامنه‌های هسته به طور مکرر و پیوسته تغییر کنن، راه‌حل ارائه شده باید قابل نگهداری و آسان و روان برای تکامل باشه. بنابراین، زیردامنه‌های هسته نیازمند پیاده‌سازی پیشرفته‌ترین تکنیک‌های مهندسی هستن.
نمیتونیم یک زیردامنه هسته رو با تکنولوژی 10 سال قبل شروع کنیم، چون مدیرای شرکت این تکنولوژی رو بلد هستن. تکنولوژی ها بایستی به روز باشن تا قابلیت پشتیبانی و توسعه راحت تری داشته باشند.

از اونجاییکه زیردامنه های عمومی مسائل پیچیده ای هستن اما تقریبا تمام اونها قبلا حل شده اند و همچنین پیاده سازی هم شده اند، بنابراین بهتره که یه محصول آماده فروش رو خریداری کنیم تا اینکه بخوایم وقت و انرژی و زحمت افراد درون شرکت رو برای پیاده سازی اون صرف کنیم.

از سمتی چون برای زیردامنه های حمایتی، هیچ مزیت رقابتی وجود نداره و همچنین امکان اینکه هر کمپانی متفاوت عمل کنه هست، هیچ سلوشن و راهکار آماده ای برای فروش نیست، بنابراین راهی جز این نمی مونه که کمپانی این زیردامنه ها رو پیاده سازی کنه، همچنین چون عموما منطق بیزینسی ساده ای دارن و به ندرت تغییر میکنن، توسعه اون درون کمپانی عقلانیه.

زیردامنه‌های حمایتی نیازی به الگوهای طراحی پیچیده یا تکنیک‌های پیشرفته ندارن. یک چارچوب توسعه نرم‌افزار سریع، کارآمد خواهد بود تا منطق بیزینسی رو پیاده‌سازی کنه بدون اینکه درگیر پیچیدگی های اضافی بشه.

از منظر منابع انسانی، زیردامنه‌های حمایتی نیازی به نیروهای فنی بسیار ماهر ندارن و یکی از مزایایی که این ها رو درون کمپانی پیاده سازی کنیم این هست که شرایط رو برای آموزش و پرورش نیروهای جوان تر محیا میکنه. توصیه میشه مهندسانی که در چالش‌های پیچیده تجربه دارن رو برای زیردامنه‌های هسته نگه دارید و عرصه رو برای جذب و آموزش نیروهای جوون تر باز کنید.

با توجه به تمامی مقایسه های بالا میتونیم به یه همچین جمع بندی در یک جدول برسیم.

![[Pasted image 20231122221715.png]]
تفاوت زیردامنه ها با همدیگر


## شناسایی مرزهای زیردامنه

شناسایی زیردامنه‌ها و انواع اونها می‌تونه به طراحی‌های مختلف در ایجاد راهکارهای نرم‌افزاری کمک زیادی کنه. توی فصل‌های بعدی، شما راه‌های بیشتری یاد میگیرید که میتونه فرایند طراحی نرم افزار رو برای شما تسهیل کنه. اما سوال فعلی اینه که چطور به طور واقعی زیردامنه‌ها و مرزهای اونها رو شناسایی کنیم؟

زیردامنه‌ها و انواع اونها توسط استراتژی های کسب‌وکار شرکت تعریف می‌شن:  یعنی در این فاز دامنه های کسب وکار و اینکه چه تفاوتی با سایر شرکت ها در همون زمینه دارن تعریف میشن. اما به این معنا نیست که همیشه پیدا کردن مرزهای اونها اینقدر ساده و روان هست. 

اگر از یک مدیرعامل بخواید که لیستی از زیردامنه‌های شرکت رو ارائه بده، احتمالاً یک نگاه عجیب و تهی دریافت خواهید کرد. بیشتر مدیرعامل ها به احتمال زیاد از این مفاهیم آگاه نیستند. بنابراین، شما باید تحلیل دامنه رو خود انجام بدید تا زیردامنه‌ها رو شناسایی و دسته‌بندی کنید.

یک نقطه شروع خوب برای پیدا کردن دامنه ها شاید بخش‌ها و واحدهای سازمانی شرکت است. به عنوان مثال، یک فروشگاه خرده‌فروشی آنلاین ممکنه شامل بخش‌های انبارداری، خدمات مشتری، حمل و نقل، کنترل کیفیت، و مدیریت کانال های تبلیغاتی و غیره باشه.

با این حال این بخش ها حوزه های فعالیت نسبتا کوچیکی هستن، به عنوان مثال بخش خدمات مشتری رو در نظر بگیرید، شاید بتونیم این بخش رو یک زیردامنه حمایتی در نظر بگیریم و یا حتی عمومی.
چون اولا حوزه ی کوچیکی هست و هر شرکت برای خودش نوع خدمات مشتری متفاوتی دارد. اما سوال مهم اینه که آیا این اطلاعات کافیه که تصمیمات معقولانه ای  در طراحی نرم افزار بگیریم ؟



## استخراج زیردامنه‌ها

زیردامنه‌های کوچیک یا به نوعی زیردامنه های ریزدانه نقطه شروع خوبی هستن، اما جزئیات مهمی در اونها مخفی هست. بنابراین باید حواسمون باشه که اطلاعات مهم اون زیردامنه از بین نره.

بیاید برگردیم به مثال بخش خدمات مشتری. اگر به جزئیات عملکرد اون بپردازیم، می بینیم که همین بخش خدمات مشتری خود از بخش های ریزتری تشکیل شده، مانند یک سیستم پشتیبانی، مدیریت و برنامه ریزی نوبت دهی به مشتریان، سیستم تلفن، سیستم تیکتینگ و غیره. زمانیکه این ها به عنوان زیردامنه های جداگانه ای درنظر گرفته بشن، این فعالیت ها میتونن انواع مختلفی داشته باشن .

در اینجا سیستم های پشتیبانی و سیستم تلفن زیردامنه‌های عمومی هستن و مدیریت و برنامه‌ریزی مدیریت صف مشتری یک زیردامنه حمایتی است، در حالی که یک شرکت ممکنه الگوریتم خودش رو برای مسیریابی کیس پشتیبانی توسعه بده. الگوریتم مسیریابی نیازمند تحلیل موارد ورودی و شناسایی شباهت‌ها در تجربیات گذشته است. بنابراین از اونجایی که الگوریتم مسیر یابی به شرکت این امکان رو میده که تجربه بهتری به مشتریان خود، نسبت به رقبا، بده؛ پیاده سازی این الگوریتم مسیریابی یک زیردامنه هسته است.


![[Pasted image 20231125151933.png]]


در سمت چپ میبینیم که بخش خدمات مشتری به ظاهر یک زیردامنه عمومی هست اما وقتی این بخش رو باز میکنیم، میبینیم که درون همین بخش خدمات مشتری میشه زیردامنه های عمومی و حتی هسته هم پیدا کرد.

## زیردامنه‌ها به عنوان یوزکیس

از دیدگاه فنی، زیردامنه ها میتونن مجموعه ای از یوزکیس های به هم مرتبط و یکپارچه باشن. مجموعه یوزکیس هایی که معمولا با اکتور های سیستم، موجودیت های کسب وکار، و داده های مرتبط باهم، و غیره درگیر هستن.
به طور مثال نمودار یوزکیس یک درگاه پرداخت کارت در زیر نشان داده شده.
یوزکیس ها توسط داده هایی که با اونها کار میکنن به هم متصل شده اند، بنابراین در شکل زیر تمام یوزکیس ها، زیردامنه پرداخت رو تشکیل میدن.

![[Pasted image 20231125192303.png]]

آیا همیشه باید سعی کنیم تا مرزهای زیردامنه‌های به این اندازه متمرکز شده رو شناسایی کنیم؟ برای زیردامنه‌های هسته به طور یقین لازمه. زیردامنه‌های هسته مهمترین، و پیچیده‌ترین هستن.
پس متمرکز شدن روی زیردامنه ها ( حداقل تا حد امکان- در پاراگراف بعدی توضیح میدیم) این امکان رو به ما میده که بتونیم تمامی زیردامنه های عمومی و پشتیبانی رو هم استخراج کنیم تا اینکه بتونیم تمام تلاش خودمون رو روی یک زیردامنه هسته متمرکز کنیم و روی اون سرمایه گذاری بیشتری انجام بدیم.

این حداقل و یا تا حد امکان چقدر هست؟ ما داریم متمرکز میشیم روی دامنه ها و کم کم داریم عمیق هم میشیم، هر کدوم رو باز می کنیم ببینیم زیر مجموعه ش چیزی هست که بتونیم استخراج کنیم؟ آیا زیردامنه های عمومی و پشتیبانی میتونیم پیدا کنیم؟ اما خوب تا کجا باید عمیق بشیم؟ و کی بایستی برگردیم و بگیم دیگه بسه. مثل حفر و استخراج نفت میمونه، ما یه جایی باید دیگه دست بکشیم از این همه عمیق شدن در دامنه هاو یه جایی دیگه باید برگردیم.

استخراج ممکنه برای زیردامنه‌های پشتیبانی و عمومی کمی آسان‌تر باشه. اگر در این عمیق شدن یا دیپ شدن به جایی رسیدیم که دیدیم **هیچ دید جدیدی به ما برای تصمیم گیری در طراحی نرم افزار نمی ده**، پس بهترین جا هست برای بازگشت و دیگه عمیق تر نشیم و دنبال زیردامنه های دیگه ای نگردیم. به طور مثال به جایی می رسیم که تمامی زیردامنه ها ارزش کمتری از زیردامنه ی بالاسری خود دارن. خوب در این حالت عمیق تر شدن در این ها فایده ای نداره.

  به مثال زیر توجه کنید. استخراج بیشتر از حد زیردامنه سیستم پشتیبانی دیگه فایده ای نداره، زیرا هیچ اطلاعات استراتژیک جدیدی رو نشان نمی‌ده.

![[Pasted image 20231130222927.png]]



**یک سوال مهم دیگه که باید در هنگام شناسایی زیردامنه‌ها در نظر گرفته بشه اینه که آیا نیاز به همه اونها داریم یا خیر.**

## تمرکز بر روی موارد اساسی

زیردامنه‌ها یک ابزار هستن که فرآیند تصمیم‌گیری در طراحی نرم‌افزار رو آسونتر می‌کنن. احتمالاً تمام سازمان‌ها تعداد زیادی عملکرد بیزینسی دارن که مزیت رقابتی خود رو دنبال میکنن اما هیچ ارتباطی با نرم‌افزار ندارن. بیزینس و یا کسب و کار جواهرات که در ابتدای این فصل در مورد آن صحبت کردیم و میدونیم که هیچ ربطی به نرم افزار هم نداره فقط یک مثال در جستجوی زیردامنه‌هاست. این مهمه که عملکرد های بیزینسی که مرتبط با نرم‌افزار نیستن رو هم شناسایی کنیم، اما ما بایستی بیشتر تمرکزمون رو بذاریم روی جنبه هایی که یه جورایی مرتبط میشن به نرم افزار.

















