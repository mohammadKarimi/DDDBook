---
title: 1.4 مزایای رقابتی
weight: 107
type: docs
---
 
حالا که ما یک درک بهتری از سه نوع زیر دامنه کسب‌وکار پیدا کردیم، بیایید از زوایا و جنبه‌های دیگه ای به بررسی تفاوت‌های آنها بپردازیم و ببینیم که چطور میتونن روی تصمیمات استراتژیک طراحی نرم‌افزار تأثیر بزارند.

## مزایای رقابتی

فقط زیر دامنه های اصلی یا هسته هستند که مزایای رقابتی برای یک کمپانی ایجاد میکنند. در واقع زیر دامنه های اصلی، استراتژی های کمپانی برای متمایز 
.کردن خودشون از رقبا هستند. 

اما در سمت دیگه، زیر دامنه های جنرال یا عمومی، همانطوری از اسمش هم مشخصه، نمیتونه یه منبعی برای مزایای رقابتی باشه. اینها راهکارها و سلوشن های جنرالی هستند که میتونه یه سلوشن در چند شرکت و کمپانی به صورت .کاملا یکسان مورد استفاده قرار بگیره
اما زیر دامنه های پشتیبانی، با مشتری تعاملی نداره و نمیتونه مزیت رقابتی ایجاد کنه، و حتی یک سلوشن یکسان و جنرال هم نیست که همه یک شکل انجام بدن، اما برای اینکه زیر دامنه ی اصلی و هسته کارش رو درست انجام بده، حیاتی هست.

به طور معمول، یک کمپانی ممکن است اهمیت زیادی به این ندهد که رقبایش زیر دامنه های پشتیبان یا حمایتی خود را کپی کنند؛ زیرا این کپی کردن ها روی رقابت‌پذیری آنها در صنعتی که هستند تأثیری نمیزاره. برعکس، از دیدگاه استراتژیک، یک شرکت حتی تا حد امکان ترجیح می‌ده که زیر دامنه های حمایتی خود را هم به عنوان راه‌حل‌های عام و از قبل آماده‌ شده در نظر بگیره، خوب در این حالت دیگه نیاز به طراحی و اجرای آن‌ها را هم از بین می‌برد. 

هر چه شرکت توانایی حل مشکلات پیچیده رو داشته باشه، میتونه ارزش کسب و کار بیشتری رو ارائه بده. این مشکلات پیچیده فقط به ارائه خدمات به مشتریان خودش محدود نمیشه، به عنوان مثال یک مشکل پیچیده میتونه بهینه سازی و افزایش میزان کارایی کسب و کارش باشه. و یا به عنوان یه مثال دیگه، ارائه همان سطح خدماتی که رقبا دارند ارائه میدهند، اما با هزینه های عملیاتی کمتر. همه این مثال ها میتونن ارزش کسب و کاری بیشتری رو بسازند و در نتیجه مزیت رقابتی بیشتری رو تولید کنند.

## پیچیدگی

از نظر فنی هم، شناسایی زیر دامنه های سازمان مهم است، زیرا انواع مختلف زیر دامنه ها سطوح مختلفی از پیچیدگی را دارند. وقتی داریم طراحی نرم‌افزار را انجام میدهیم، ما باید ابزارها و تکنیک‌هایی را انتخاب کنیم که با پیچیدگی نیازمندی‌های کسب‌وکار سازگار باشند. بنابراین، شناسایی زیردامنه های کمپانی برای طراحی یک راه‌حل نرم‌افزاری قوی خیلی میتونه مهم باشه.

منطق بیزینسی زیردامنه های حمایتی ساده است. این‌ها عملیات ابتدایی و رابط های کاربری ساده برای خواندن و نوشتن و حذف کردن هستند و منطق بیزینسی آنها واضح هست و تقریبا پیچیدگی خاصی ندارند. این منطق بیزینسی از اعتبارسنجی ورودی‌ها یا تبدیل داده از یک ساختار به ساختار دیگر بیشتر نمیشه.

زیر دامنه های عمومی بسیار پیچیده‌تر از حمایتی ها هستند. باید دلیل خوبی وجود داشته باشد که دیگران زمان و تلاش خود را برای حل این مسائل سرمایه‌گذاری کنند. این راه‌حل‌ها نه ساده هستند و نه کم اهمیت. به عنوان مثال، الگوریتم‌های رمزنگاری یا مکانیزم‌های احراز هویت را در نظر بگیرید. اینها نه ساده هستند و نه کم اهمیت، اما تقریبا همه کمپانی ها دارند با یه روش از اینها استفاده میکنند.

از دیدگاه دسترسی به دانش، زیردامنه‌های عمومی یا جنریک "ناشناخته‌های شناخته" هستند. این‌ها چیزهایی هستند که می‌دانید نمی‌دانید. اما این دانش به راحتی در دسترس است. در این حالت شما می‌توانید یا از بهترین روش‌های قبول شده توسط صنعت استفاده کنید یا در صورت نیاز، یک مشاور متخصص در آن حوزه را استخدام کنید تا در طراحی یک راه‌حل سفارشی کمکتان کند.

زیردامنه‌های هسته پیچیده هستند. آن‌ها باید برای رقبا به اندازه‌ای سخت باشند که کپی کردن آنها برای رقبا دشوار باشد - سودآوری شرکت به این مسئله وابسته است. به همین دلیل به صورت استراتژیک، شرکت‌ها به دنبال حل مسائل پیچیده به عنوان زیردامنه‌های هسته خود هستند.

گاهی اوقات ممکن است تفاوت های بین زیردامنه‌های هسته و حمایتی قابل تمیز شدن نباشند. در اینجا پیچیدگی یک اصل است. بپرسید که آیا زیردامنه مورد نظر را می‌توان به یک کسب‌وکار فرعی تبدیل کرد؟ آیا کسی به تنهایی برای آن پرداخت می‌کند؟ اگر بله باشد، این یک زیردامنه هسته است. 

برای متمایز کردن زیر دامنه های حمایتی و عمومی هم میتوانید از همین استدلال استفاده کنید: آیا این ساده تر و ارزان تر نیست که ما بیایم پیاده سازی خودمون رو کنار بگذاریم و خودمون را با یه سرویس بیرونی یکپارچه سازی کنیم ؟ اگه جواب بله هست، این یک زیر دامنه حمایتی هست.

نمودار شکل 1-1 نقش متقابل سه نوع زیردامنه از نظر تفاوت کسب‌وکار و پیچیدگی منطق بیزینسی را نشان می‌دهد. محل تلاقی بین زیردامنه‌های حمایتی و عمومی یک منطقه خاکستری است: که می‌تواند به هر دو طرف میل پیدا کند.


![[Pasted image 20231121204324.png]]

## نوسان و تغییرات

همانطور که قبلا اشاره شد، زیردامنه‌های هسته ممکن است خیلی زیاد تغییر کنند چرا؟ چون مزیت رقابتی داره تولید میکنه. اگر یک مسئله یا مشکل در تلاش اول حل شود، احتمالاً یک مزیت رقابتی خوب نیست؛ رقبا به سرعت به آن مسلط خواهند شد. بنابراین، راه‌حل‌های زیردامنه‌های هسته ظاهری نیستند. پیاده‌سازی‌های مختلف باید آزمایش شوند، بهبود پیدا کنند و بهینه‌سازی شوند. علاوه بر این، کار در زیردامنه‌های هسته هرگز تمام نمی‌شود. شرکت‌ها به طور مداوم نوآوری می‌کنند و زیردامنه‌های هسته را تکامل می‌دهند. تغییرات به شکل اضافه کردن ویژگی‌های جدید یا بهینه‌سازی قابلیت‌های موجود بوجود می آیند. به هر حال، تکامل مداوم زیردامنه‌های هسته برای یک شرکت برای ایستادگی در مقابل رقبا بسیار حائز اهمیت است.


بر خلاف زیردامنه‌های هسته، زیردامنه‌های حمایتی خیلی زیاد تغییر نمی‌کنند.از آنجایی که آن‌ها هیچ مزیت رقابتی برای شرکت ایجاد نمی‌کنند، چنانچه همین هزینه و زمان سرمایه گذاری شده را در یک زیر دامنه ی دیگه ای بگذازیم ارزش بیشتری رو بدست میآوریم. بنابراین در نگاه تغییرات بهتر است زیر دامنه های حمایتی رو خیلی بهینه سازی و بهبود ندهیم.

علی‌رغم وجود راه‌حل‌های موجود، زیردامنه‌های عمومی ممکن است به مرور زمان تغییر کنند. تغییرات می‌تواند به شکل پچ های امنیتی، رفع باگ‌ها یا کاملاً راه‌حل‌های جدید برای مسائل عمومی صورت گیرد.


## استراتژی راه حل و سلوشن

زیردامنه‌های هسته به کمپانی امکان رقابت با سایر بازیگران در صنعت را فراهم میکند. این یک مسئولیت حیاتی کسب‌وکار است، اما آیا این به معنای این است که زیردامنه‌های حمایتی و عمومی مهم نیستند؟ البته که خیر. 
تمام زیردامنه‌ها برای کار شرکت در دامنه کسب‌وکار لازم هستند. زیردامنه‌ها مانند بلوک‌های ساختمان مهم و اساسی هستند: یکی را بردارید امکان دارد که کل ساختار بریزه. با این حال، ما می‌توانیم از ویژگی‌های ذاتی زیردامنه‌ها استفاده کنیم تا استراتژی‌های پیاده‌سازی را برای هر نوع زیردامنه به بهترین نحو پیاده‌سازی کنیم.

زیردامنه‌های هسته باید درون کمپانی پیاده‌سازی شوند. نمی‌توان آن‌ها را خرید یا از آن‌ها استفاده کرد؛ اگر ما بریم و یه زیر دامنه هسته را فقط بخریم و بیاریم استفاده کنیم مفهوم مزیت رقابتی را ضعیف می‌کند، چون دیگه اصلا مزیت رقابتی نیست، و رقبای شرکت خیلی راحت میتونن این زیر کار را انجام بدهند و زیر دامنه شما رو کپی کنند..

همچنین منطقی نیست پیاده‌سازی یک زیردامنه هسته را به خارج از شرکت منتقل کنیم. این یک سرمایه‌گذاری استراتژیک است. برون سپاری در زمینه زیردامنه های هسته نه تنها در کوتاه مدت خطرناک است، بلکه ممکن است عواقب خیلی بدتری در بلندمدت داشته باشد: به عنوان مثال، بعد از برون سپاری دیتابیس های ناکارامد و کدهای ناکارامدی داریم که در هنگام تغییرات نمیتواند اهداف کمپانی را دنبال کند. برای رسیدن به یک زیر دامنه اصلی بایستی بهترین استعدادهای کمپانی را به کار بگیریم و تمام افرادی که در کار خود بهترین هستند، باید مورد استفاده قرار بگیرند.
علاوه بر این، پیاده‌سازی زیردامنه‌های هسته به صورت درونی به شرکت این امکان را می‌دهد که تغییرات را سریع‌تر اعمال کرده و برای همین کمپانی میتواند در مدت زمان کمتری مزیت رقابتی ایجاد کند.

از آنجا که انتظار می‌رود نیازهای زیردامنه‌های هسته به طور مکرر و پیوسته تغییر کنند، راه‌حل ارائه شده باید قابل نگهداری و آسان و روان برای تکامل باشد. بنابراین، زیردامنه‌های هسته نیازمند پیاده‌سازی پیشرفته‌ترین تکنیک‌های مهندسی هستند.
نمیتوانیم یک زیر دامنه هسته را با تکنولوژی 10 سال قبل شروع کنیم، چون مدیرای شرکت این تکنولوژی رو بلد هستند. این ها بایستی بروز باشند تا قابلیت پشتیبانی و توسعه راحت تری داشته باشند.

از آنجاییکه زیر دامنه های عمومی مسائل پیچیده ای هستند اما تقریبا تمام آنها قبلا حل شده اند و همچنینی پیاده سازی هم شده اند، بنابراین بهتر است که یه محصول آماده فروش را خریداری نماییم تا اینکه بخواهیم وقت و انرژی و زحمت افراد درون شرکت را برای پیاده سازی آن صرف کنیم.

از سمتی چون برای زیردامنه های حمایتی، هیچ مزیت رقابتی وحود ندارد و همچنین امکان اینکه هر کمپانی متفاوت عمل کند، هیچ سلوشن و راهکار آماده ای برای فروش نیست، بنابر این راهی جز این نمیمونه که کمپانی خود این زیر دامنه ها را پیاده سازی کنند، اما چون عموما منطق بیزینسی ساده ای دارند و به ندرت تغییر میکنند، توسعه آن درون کمپانی عقلانی میاد.

زیردامنه‌های حمایتی نیازی به الگوهای طراحی پیچیده یا تکنیک‌های پیشرفته ندارند. یک چارچوب توسعه نرم‌افزار سریع کارآمد خواهد بود تا منطق بیزینسی را پیاده‌سازی کند بدون اینکه درگیر پیچیدگی هایی اضافی شود.

از منظر منابع انسانی، زیردامنه‌های حمایتی نیازی به نیروهای فنی بسیار ماهر ندارند و یکی از مزایایی که این ها رو درون کمپانی پیاده سازی کنیم این هست که شرایط با برای آموزش و پرورش نیروهای جوان تر محیا میکند. مهندسانی که در چالش‌های پیچیده تجربه دارند، را برای زیردامنه‌های هسته نگه دارید و عرصه را برای جذب و آموزش نیروهای جوان تر باز کنید.

با توجه به تمامیه مقایسه های بالا میتوانیم به یه همچین جمع بندی در یک جدول برسیم.

![[Pasted image 20231122221715.png]]
تفاوت زیر دامنه ها با همدیگر


## شناسایی مرزهای زیردامنه

شناسایی زیردامنه‌ها و انواع آنها می‌تواند به طراحی‌های مختلف در ایجاد راهکارهای نرم‌افزاری کمک زیادی کند. توی فصل‌های بعدی، شما راه‌های بیشتری یاد میگیرید که میتونه فرایند طراحی نرم افزار را برای شما تسهیل کنه. اما سوال فعلی اینه که چطور به طور واقعی زیردامنه‌ها و مرزهای آنها را شناسایی کنیم؟

زیردامنه‌ها و انواع آنها توسط استراتژی های کسب‌وکار شرکت تعریف می‌شوند: 
یعنی در این فاز دامنه های کسب وکار و اینکه چه تفاوتی با سایر شرکت ها در همون زمینه دارند تعریف میشوند. اما این به معنای آن نیست که همیشه پیدا کردن مرزهای آنها را اینقدر ساده و روان هست. اگر از یک مدیرعامل بخواهید که لیستی از زیردامنه‌های شرکت خود را ارائه دهد، احتمالاً یک نگاه عجیب و تهی دریافت خواهید کرد. بیشتر مدیرعامل ها به احتمال زیاد از این مفاهیم آگاه نیستند. بنابراین، شما باید تحلیل دامنه را خود انجام دهید تا زیردامنه‌ها را شناسایی و دسته‌بندی کنید.

یک نقطه شروع خوب برای پیدا کردن دامنه ها شاید بخش‌ها و واحدهای سازمانی شرکت است. به عنوان مثال، یک فروشگاه خرده‌فروشی آنلاین ممکن است شامل بخش‌های انبارداری، خدمات مشتری، حمل و نقل، کنترل کیفیت، و مدیریت  کانال های تبلیغاتی و غیره باشد.
با این حال این بخش ها حوزه های فعالیت نسبتا کوچیکی هستند، به عنوان مثال بخش خدمات مشتری رو در نظر بگیرید، شاید بتوانیم این بخش رو یک زیر دامنه حمایتی در نظر بگیریم و یا حتی عمومی.
چون اولا حوزه ی کوچیکی هست و هر شرکت برای خودش نوع خدمات مشتری متفاوتی دارد. اما سوال مهم اینه که آیا این اطلاعات کافیه که تصمیمات معقولانه ای  در طراحی نرم افزار بگیریم ؟



## استخراج زیردامنه‌ها

زیردامنه‌های کوچیک یا به نوعی زیردامنه های ریزدانه نقطه شروع خوبی هستند، اما جزئیات مهمی در آنها مخفی هست. بنابراین باید حواسمون باشه که اطلاعات مهم اون زیردامنه از بین نره.

بیاید برگردیم به مثال بخش خدمات مشتری. اگر به جزئیات عملکرد آن بپردازیم، میبینیم که همین بخش خدمات مشتری خود از بخش های ریز تری تشکیل شده است، مانند یک سیستم پشتیبانی، مدیریت و برنامه ریزی نوبت دهی به مشتریان، سیستم تلفن، سیستم تیکتینگ و غیره. زمانیکه این ها به عنوان زیردامنه های جداگانه ای درنظر گرفته شوند، این فعالیت ها میتوانند انواع مختلفی داشته باشند.

از اونجاییکه سیستم های پشتیبانی و سیستم تلفن زیردامنه‌های عمومی هستند، مدیریت و برنامه‌ریزی مدیریت صف مشتری یک زیردامنه حمایتی است، در حالی که یک شرکت ممکن است الگوریتم خود را برای مسیریابی توسعه دهد. الگوریتم مسیریابی نیازمند تحلیل موارد ورودی و شناسایی شباهت‌ها در تجربیات گذشته،  هست. بنابراین از اونجایی که الگوریتم مسیر یابی به شرکت این امکان را میدهد که تجربه بهتری به مشتریان خود نسبت به رقبا بدهد، پیاده سازی این الگوریتم مسیریابی یک زیر دامنه هسته است.


![[Pasted image 20231125151933.png]]


در سمت چپ میبینیم که بخش خدمات مشتری به ظاهر یک زیر دامنه عمومی هست اما وقتی این بخش رو باز میکنیم میبینیم که درون همین بخش خدمات مشتری میتوانیم زیر دامنه های عمومی و حتی هسته هم پیدا کرد.

## زیردامنه‌ها به عنوان یوزکیس

از دیدگاه فنی، زیر دامنه ها میتوانند مجموعه ای از یوزکیس های به هم مرتبط و یکپارچه باشند. مانند مجموعه یوزکیس هایی که معمولا با اکتور های سیستم، موجودیت های کسب وکار، و داده های مرتبط باهم، و غیره درگیر است.
به طور مثال نمودار یوزکیس یک درگاه پرداخت کارت در زیر نشان داده شده است.
یوزکیس ها توسط داده هایی که با آنها کار میکنند به هم متصل شده اند، بنابراین در شکل زیر تمام یوزکیس ها، زیر دامنه پرداخت را تشکیل میدهند.

![[Pasted image 20231125192303.png]]

آیا همیشه باید سعی کنیم تا مرزهای زیردامنه‌های به این اندازه متمرکز شده را شناسایی کنید؟ برای زیردامنه‌های هسته به طور یقیین لازم است. زیردامنه‌های هسته مهمترین، و پیچیده‌ترین هستند.
پس متمرکز شدن روی زیر دامنه ها ( حداقل تا حد امکان- در پاراگراف بعدی توضیح میدم) این امکان رو به ما میده که بتوانیم تمامیه زیر دامنه های عمومی و پشتیبانی رو هم استخراج کنیم تا اینکه بتونیم تمام تلاش خودمون رو روی یک زیر دامنه هسته متمرکز کنیم و روی اون سرمایه گذاری بیشتری انجام بدیم.

این حداقل و یا تا حد امکان چقدر هست؟ ما داریم متمرکز میشیم روی دامنه ها و کم کم داریم عمیق هم میشیم، هر کدوم رو باز میکنیم ببینیم زیر مجموعش چیزی هست ؟ که بتونیم استخراج کنیم ؟ آیا زیر دامنه های عمومی و پشتیبانی میتونیم پیدا کنیم ؟ اما خوب تا کجا باید عمیق بشیم ؟ و کی بایستی برگردیم و بگیم دیگه بسه. مثل حفر و استخراج نفت میمونه، ما یه جایی باید دیگه دست بکشیم از این همه عمیق شدن در دامنه هاو یه جایی دیگه باید برگردیم.

استخراج ممکن است برای زیردامنه‌های پشتیبانی و عمومی کمی آسان‌تر باشد. اگر در این عمیق شدنه یا دیپ شدنه بجایی رسیدیم که دیدیم **هیچ دید جدیدی به ما برای تصمیم گیری در طراحی نرم افزار نمیده**، پس بهترین جا هست برای بازگشت و دیگه عمیق تر نشیم و دنبال زیر دامنه های دیگه ای نگردیم. به طور مثال به جایی میرسیم که تمامیه زیر دامنه ها ارزش کمتری از زیر دامنه ی بالاسری خود دارند. خوب در این حالت عمیق تر شدن در این ها فایده ای نداره.

  به مثال زیر توجه کنید. استخراج بیشتر از حد زیردامنه سیستم پشتیبانی دیگه فایده ای نداره، زیرا هیچ اطلاعات استراتژیک جدیدی را نشان نمی‌دهد.

![[Pasted image 20231130222927.png]]



**یک سوال مهم دیگر که باید در هنگام شناسایی زیردامنه‌ها در نظر گرفته شود این است که آیا نیاز به همه آنها داریم یا خیر.**

## تمرکز بر روی موارد اساسی

زیردامنه‌ها یک ابزار هستند که فرآیند تصمیم‌گیری در طراحی نرم‌افزار را آسانتر می‌کنند. احتمالاً تمام سازمان‌ها تعداد زیادی عملکرد بیزینسی دارند که مزیت رقابتی خود را دنبال میکنند اما هیچ ارتباطی با نرم‌افزار ندارند. بیزینس و یا کسب و کار جواهرات که در ابتدای این فصل در مورد آن صحبت کردیم و میدانیم که هیچ ربطی به نرم افزار هم ندارد فقط یک مثال است در جستجوی زیردامنه‌ها. این مهمه که عملکرد های بیزینسی که مرتبط با نرم‌افزار نیستند را هم شناسایی کنیم، اما ما بایستی بیشتر تمرکزمون رو بزاریم روی جنبه هایی که یه جورایی مرتبط میشن به نرم افزار.

















