---
title: 1.3 زیر دامنه ها چه چیزهایی هستند
weight: 103
type: chapter
bookCollapseSection: true
---

## زیر دامنه ها

حالا که مفهوم دامنه ی کسب و کار یک شرکت رو تا حدودی فهمیدیم، می‌تونیم زیردامنه‌های (Subdomains) یک کسب و کار رو هم تعریف کنیم . این زیردامنه‌ها مجموعه‌ای از فعالیت‌ها هستن که سازمان، شرکت یا یک کمپانی به منظور نزدیک کردن خود به هدف اصلی دامنه کسب و کار خود انجام می‌ده. این زیردامنه ها تقریبا با یکدیگر در ارتباط هستند. به عبارتی، زیردامنه‌ها دارند به شرکت کمک میکنند که به هدف اصلی خودش یعنی دامنه ی اصلیش نزدیک تر بشه.

## انواع زیر دامنه ها

یک نرم افزار اجزاء مختلفی مانند پایگاه داده، رابط کاربری، بک اند و رابط‌های برنامه‌نویسی (API) داره که  تقریبا همه با هم در ارتباط هستند که بتونن هدف اصلی اون نرم افزار رو ارائه بدن، عینا زیر دامنه های یک کسب و کار هم به همین شکل هستن. حالا با این دیدگاه، ما می‌تونیم زیردامنه‌ها رو به سه دسته اصلی زیر تقسیم کنیم:

1. **زیر دامنه هسته (Core Subdomain):** این دامنه‌ها مرتبط با فعالیت‌هایی هستن که سازمان رو از بقیه رقیباش متمایز می‌کنه. به عبارتی، این زیر دامنه داره به تولید محصولات یا خدمات جدیدتر، و یا حتی بهبود عملکرد و یا کاهش هزینه‌های اصلی کسب و کار کمک می‌کنه، که همه ی این موارد میتونند جزئی از مزایای رقابتی شرکت و یا کمپانی باشن.

2. **زیر دامنه عمومی (Generic Subdomain):** این زیر دامنه شامل فعالیت‌هایی هستن که عمومیت دارن و معمولاً توسط بسیاری از سازمان‌ها به یک شکل انجام میشن و مستقیما تاثیری در ایجاد مزایای رقابتی برای شرکت ندارن.

3. **زیر دامنه حمایتی (Supporting Subdomain):** این دامنه‌ها مرتبط با فعالیت‌های حمایتی سازمان هستن که در واقع داره به دیگر زیر دامنه ها و زیر دامنه ی اصلی کمک میکنه و اون هارو حمایت میکنه. اون‌ها معمولاً ارتباط مستقیمی با مشتریان ندارن، اما برای اینکه بقیه زیر دامنه ها کار خودشون رو انجام بدن، وجودشون ضروری هست.