
---
title: 1.3.1 زیر دامنه های اصلی و یا هسته
weight: 104
type: docs
---

## زیر دامنه های اصلی و یا هسته

زیر دامنه هسته به مواردی اشاره داره که یک سازمان رو از رقبا متمایز می‌کنه. به عنوان مثال، شرکت اسنپ که تمام تمرکزش رو بر روی ارائه خدمات تاکسی به مسافران داره، ممکنه یک دامنه هسته داشته باشه که توانایی ارائه خدمات اشتراک‌گذاری سفر رو (مانند اسنپ اکو) داشته و به عنوان یک استراتژی میتونه متفاوت با رقبا عمل کنه.

حالا مهم اینه که چگونه دامنه هسته رو انتخاب کنیم؟ بیاید یه مثال بزنیم: آیا یک شرکت مانند شرکت اخوان که هود و سینک و گاز تولید می‌کنه، با تغییرات ساده ظاهری یک محصول و ارائه اون به مارکت، میتونه این محصول رو به عنوان زیر دامنه ی هسته انتخاب کنه؟

به عنوان پاسخ، انتخاب یک دامنه هسته باید توسط یک فرآیند کاملاً تحلیلی و استراتژیک صورت بگیره. این انتخاب نباید به تغییرات ساده ظاهری محصول محدود بشه. به عبارت دیگر، **زیر دامنه هسته معمولاً پیچیده** است و به شرکت اجازه می‌ده که به طور معناداری از رقبا متمایز بشه.

مورد دیگری که باید در نظر داشته باشیم اینه که زیر دامنه هسته نیازمندی‌های تکنیکال خاصی نداره و اصولاً مزیت‌های یک شرکت در مقابل رقبا می‌تونن از منابع مختلفی ناشی بشن.

به عنوان مثال، فروشگاه آنلاین گالری کیمیا، جواهرات و محصولات گالری رو به صورت آنلاین برای فروش در اختیار کاربران قرار میده. اما ما نمیتونیم این فروشگاه آنلاین گالری کیمیا رو به عنوان یک دامنه هسته تعریف کنیم. چرا؟ چون رقبا می‌تونن به راحتی یک فروشگاه آنلاین راه‌اندازی کنن و محصولات مشابهی رو بفروش برسونن. مزیت رقابتی و ویژه گالری کیمیا در **طراحی جذاب و منحصر به فرد** اونه که مردم رو به خرید از این فروشگاه ترغیب می‌کنه.

همچنین باید در نظر گرفت که زیر دامنه هسته نباید فقط مسائل تکنیکال رو حل کنه و همه مشکلات شرکت رو با الگوریتم‌ها و کدها حل کنه. همونطور که قبلا گفتیم، مزایای یک شرکت در مقابل رقبا می‌تونه از منابع مختلفی ناشی بشه.

**مثال پیچیده‌تر:**

به عنوان یک مثال پیچیده‌تر، تصور کنید که یک شرکت به تشخیص تقلب در فضای وب به صورت کاملاً دستی مشغوله. این شرکت تحلیل‌گران خود رو آموزش می‌ده تا اسناد مشکوک رو بررسی کرده و موارد احتمالی تقلب رو علامت‌گذاری کنن. در حال حاضر شما در حال ایجاد یک سیستم نرم‌افزاری هستید که این تحلیل‌گران با اون کار کنن و اطلاعات و یافته هاشون رو درون این نرم افزار ثبت کنند. آیا این دامنه هسته است؟ خیر، زیرا سیستم شما هیچ ارتباطی با تحلیل تقلب نداره و تنها وظیفه اون نمایش اسناد و پیگیری نظرات تحلیل‌گران است.

**منبع:**
با تشکر از کتاب DDD از Eric Evans برای توضیحات ارائه شده.
استفاده از اصطلاح "زیردامنه هسته" به عنوان معادل "دامنه هسته" در مفاهیم مدل‌سازی مبتنی بر دامنه (Domain-Driven Design) متداول است. اصطلاح "دامنه هسته" به عنوان مفهوم اصلی کسب و کار استفاده می‌شه و معمولاً به دامنه‌هایی اشاره دارد که به طور معناداری برای موفقیت و تمیزی کسب و کار اهمیت دارند. تغییرات در دامنه هسته نیازمند توجه و مطالعه دقیق نیازها و اهداف کسب و کار هستند.

اصطلاح "زیردامنه هسته" یا "Core Subdomain" نیز متفاوت نیست و به مفاهیم مشابه اشاره داره. در واقع، این اصطلاح‌ها به طور معمول برای توصیف قسمت‌های مهم و حیاتی دامنه کسب و کار به کار میره.

مهمترین نکته این است که انتخاب و شناسایی دامنه هسته (به هر اصطلاحی) نیاز به تحلیل دقیق و توجه به ویژگی‌ها و تفاوت‌های مهم کسب و کار داره. این انتخاب باید به یک راهبرد استراتژیک تبدیل بشه و تنها به تغییرات سطحی یا ظاهری کسب و کار اکتفا نکنه. از طریق انتخاب درست دامنه هسته، یک سازمان می‌تواند از رقبا متمایز شود و ارزش ویژه‌ای را به مشتریان ارائه بده.