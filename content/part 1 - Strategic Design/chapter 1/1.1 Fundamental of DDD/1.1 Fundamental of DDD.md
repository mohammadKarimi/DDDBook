---
title: 1.1 مفاهیم پایه ای از DDD
weight: 100
type: docs
---
## مفاهیم پایه ای از DDD


اگر شما هم عاشق کد نوشتن، حل مسائل پیچیده، ارائه راه‌حل‌های تر و تمیز و ساخت نرم افزاری که قوانین کسب و کار رو به دقت در نظر میگیرن هستید، به نظر من همین علاقه میتونه نظر و نگاه شما را به طراحی دامنه محور(DDD) جلب کنه: چون شما می‌خواهید در کار خود بهتر بشید. اما متاسفانه باید بگم که این فصل، هیچ ارتباطی با **نوشتن کد** نداره. در این فصل، ما باهم یاد میگیریم که شرکت‌ها چگونه عمل می‌کنند: چرا اصلا وجود دارند، چه اهدافی را دنبال می‌کنند و همچنین چه استراتژی‌هایی برای رسیدن به هدف های خودشون انتخاب می‌کنند.

گاهی اوقات می‌شنویم که توسعه‌دهندگان نرم‌افزار میگن که ما چرا باید نگرانی هایی در مورد کسب و کار داشته باشیم؟ چرا واقعا نیاز به درگیر شدن در جزئیات کسب و کار داریم؟ ما باید تمرکز کامل خود رو بر روی نوشتن کد بذاریم. ما که مدیرعامل یک شرکت و یا کمپانی نیستیم که بخواهیم اینهمه دغدغه رو برای خودمون بخریم.

اما اجازه بدید از یک زاویه ی دیگه به این موضوع نگاه کنیم. برای طراحی و ایجاد یک راه‌حل نرم‌افزاری کارآمد، باید ابتدا مشکلی رو که میخواهیم براش نرم افزار درست کنیم به طور کامل درک کنیم تا بتونیم یک راه‌حل مناسب ارائه بدیم. بنابراین باید یکسری سوال بپرسیم: سازمان چرا می‌خواهد این نرم‌افزار را ایجاد کند؟ اصلا چه مزایایی از این نرم‌افزار انتظار دارد؟ برای بهتر درک کردن این سوالات، ما(برنامه نویسان) باید دغدغه‌ها و چالش‌های کسب و کار سازمان را نیز در نظر بگیریم.

در این فصل قراره ما با هم ابزارهای طراحی دامنه که برای تجزیه و تحلیل دامنه کسب‌وکار یک شرکت مهم هستند رو یاد بگیریم. و همچنین در این فصل میخواهیم زیر دامنه های اصلی، پشتیبان، و زیر دامنه های عمومی یا جنرال رو بیشتر و دقیق تر بررسی کنیم.

**پ.ن:** به دنبال تحلیل و بررسی دامنه کسب و کار خود باشید. اما دامنه کسب و کار چیست؟
