---
title: 1.5.2 BusVNext
weight: 110
type: docs
---

 یک شرکت حمل و نقل عمومی است که هدف اون ارائه دریافت اتوبوس به راحتی گرفتن یک تاکسی به مشتریان است. این شرکت ناوگان اتوبوس‌ها رو در شهرهای بزرگ مدیریت می‌کنه.
مشتریان این شرکت می‌تونن از طریق اپلیکیشن موبایل، سفری رو سفارش بدن. در زمان تعیین شده، یک اتوبوس این سفر رو قبول میکنه و در مکان تعیین شده در زمان تعیین شده حضور پیدا میکنه.


یکی از چالش‌های اصلی شرکت، پیاده‌سازی الگوریتم مسیریابی بود. نیازمندی اونها نوعی از مسئله "فروشنده دوره گرد" بود. در پشت این نرم افزار منطق مسیریابی به طور مداوم تنظیم و بهینه‌سازی می‌شه. به عنوان مثال، آمار نشان می‌ده که دلیل اصلی لغو سفرها مدت زمان طولانی انتظار برای رسیدن اتوبوس است. بنابراین، شرکت الگوریتم مسیریابی رو تغییر داد تا اولویت اول رسیدن اتوبوس به مشتریان باشه، حتی اگر این الگوریتم به معنای تاخیر در تحویل مسافران در مقصد باشه.
برای بهینه سازی الگوریتم مسیر یابی، شرکت مجبور به همکاری با ارائه دهندگان وضعیت ترافیک و هشدارهای در لحظه شد.

در زمانهای متفاوت هم شرکت تخفیف های ویژه ای رو ارائه می کرد، برای اینکه هم مشتری جدیدی رو پیدا کنه، و هم بتونه در زمان های پر ترافیک و ساعت های شلوغ، سفارش داشته باشه.

**دامنه و زیر دامنه های شرکت**

**زیر دامنه اصلی**

اصلی‌ترین مزیت رقابتی شرکت الگوریتم مسیریابی منحصربه‌فرد اون هست که سعی در حل یک مسئله پیچیده مانند "فروشنده دوره گرد" داره، در حالی که اهمیت بخشیدن به اهداف مختلف کسب و کار هم در اولویت قرار داره. به عنوان مثال، کاهش زمان برداشت مسافران یکی از اهدافه، حتی اگر این اقدام به افزایش کل مدت سفر منجر بشه.

همچنین دیدیم که داده‌های سفرها به صورت مداوم برای به دست آوردن بینش جدید در رفتارهای مشتریان تجزیه و تحلیل می‌شه. این بینش‌ها به شرکت این امکان ره می‌ده که با بهینه‌سازی الگوریتم مسیریابی، سود خود رو افزایش بده. در نهایت، نرم افزار ها و اپلیکیشن های شرکت برای مسافران و رانندگان به راحتی قابل کارکرد و دارای رابط کاربری ساده و قابل درکی باشه.

مدیریت ناوگان اتوبوس کار ساده ای نیست. اتوبوس‌ها ممکنه با مشکلات فنی مواجه شوند یا به نگهداری نیاز داشته باشن. نادیده گرفتن این موارد ممکنه منجر به ضرر مالی و کاهش سطح خدمات بشه. بنابراین، زیردامنه‌های اصلی شرکت عبارتند از:
- مسیریابی
- تجزیه و تحلیل اطلاعات و رفتار مشتریان
- تجربه کاربری اپلیکیشن
- مدیریت ناوگان ها (اتوبوس‌ها)

**زیردامنه‌های عمومی**
الگوریتم مسیریابی از داده‌ها و هشدارهای ترافیک ارائه شده توسط شرکت‌های ثالث استفاده می‌کنه بنابراین یک زیردامنه‌ی عمومی است.
علاوه بر این، شرکت پرداخت‌ها را از مشتریان خود دریافت می‌کنه، بنابراین باید قابلیت حسابداری و تسویه وجوه رو پیاده سازی کنه.. 

زیردامنه‌های عمومی شرکت عبارتند از:

• شرایط ترافیک
• حسابداری
• صورتحساب


**زیردامنه‌های پشتیبانی.** 

ماژول مدیریت پروموشن‌ها و تخفیفات از هسته کسب و کار شرکت پشتیبانی می‌کنه. با این حال، به تنهایی یک زیردامنه اصلی نیست. رابط کاربری برای مدیریت کدهای تخفیف فعال به یک رابط کراد (حذف، ثبت، آپدیت و خواندن) ساده شباهت داره. بنابراین، این یک زیردامنه‌ی معمولی پشتیبانی است.


**تصمیمات طراحی**
با شناخت زیردامنه‌های در حال اجرا و تفاوت‌ها بین انواع اون‌ها، می‌تونیم تعدادی از تصمیمات طراحی استراتژیک رو از پیش بگیریم:
• الگوریتم مسیریابی، تجزیه و تحلیل داده، مدیریت ناوگانها و قابلیت استفاده از اپلیکیشن باید در داخل شرکت با استفاده از بهترین ابزارها و الگوهای فنی پیچیده پیاده‌سازی شوند.
• اجرای ماژول مدیریت پروموشن‌ها می‌تونه به شرکت‌های بیرونی سپرده بشه.
• شناسایی شرایط ترافیک، اجازه دسترسی به کاربران، و مدیریت سوابق مالی و معاملات می‌تونه به ارائه‌دهندگان خدمات بیرونی واگذار بشه.