

حال که مفهوم دامنه کسب و کار را مطالعه کردیم، می‌توانیم زیردامنه‌ها (Subdomains) را نیز تعریف کنیم. این زیردامنه‌ها مجموعه‌ای از فعالیت‌ها هستند که سازمان، شرکت یا مجموعه به منظور نزدیک کردن خود به هدف اصلی دامنه کسب و کار خود انجام می‌دهند و با یکدیگر در ارتباط هستند. به عبارت دیگر، زیردامنه‌ها به ارتباط با هدف اصلی دامنه کسب و کار کمک می‌کنند.

## انواع زیر دامنه ها
مانند یک سیستم نرم‌افزاری که باید اجزاء مختلفی مانند پایگاه داده، رابط کاربری، بخش مدیریت (بک‌اند) و رابط‌های برنامه‌نویسی (API) با یکدیگر در ارتباط باشند و به منظور رسیدن به هدف اصلی نرم‌افزار کار کنند. با این دیدگاه، ما می‌توانیم زیردامنه‌ها را به سه دسته اصلی زیر تقسیم کنیم:

1. **زیر دامنه هسته (Core Subdomain):** این دامنه‌ها مرتبط با فعالیت‌هایی هستند که سازمان را از رقبا متمایز می‌کنند. به عبارت دیگر، آن‌ها به تولید محصولات یا خدمات جدید تر، بهبود عملکرد یا کاهش هزینه‌ها کمک می‌کنند.

2. **زیر دامنه عمومی (Generic Subdomain):** این دامنه‌ها شامل فعالیت‌هایی هستند که عمومیت دارند و معمولاً توسط بسیاری از سازمان‌ها انجام می‌شوند. آن‌ها می‌توانند به بهبود عملکرد کلی سازمان کمک کنند.

3. **زیر دامنه حمایتی (Supporting Subdomain):** این دامنه‌ها مرتبط با فعالیت‌های حمایتی سازمان هستند که به انجام دیگر دامنه‌ها کمک می‌کنند. آن‌ها معمولاً توجه مستقیم مشتریان ندارند ولی برای اجرای دامنه‌های دیگر ضروری هستند.
